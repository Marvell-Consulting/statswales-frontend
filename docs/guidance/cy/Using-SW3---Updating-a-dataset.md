# Defnyddio SW3: Diweddaru set ddata  

## Data

O’ch sgrin hafan, dewiswch y set ddata y mae angen i chi ei diweddaru.  Ar y sgrin nesaf, dewiswch ‘Diweddaru’r set ddata hon’. 

Gan ddefnyddio eich [tabl data diweddariad a baratowyd](Data-preparation-‐-Updating-datasets), dilynwch y camau canlynol.

1. Clicio ‘Tabl data’ o’ch rhestr dasgau ar gyfer eich set ddata.
2. Dewis a oes angen i chi:  
   - Ychwanegu data newydd yn unig   
   - Ychwanegu data newydd a diwygio data sydd yno yn barod   
   - Diwygio’r data sydd yno yn barod yn unig   
   - Disodli’r holl ddata sydd yno yn barod   
3. Lanlwytho a gwirio eich tabl data diweddariad - os oes unrhyw broblemau gyda’ch tabl, bydd y system yn esbonio’r broblem a’r hyn y mae angen i chi ei wneud i’w drwsio   
4. Os ydych chi’n disodli data sydd yno yn barod, bydd angen i chi ychwanegu nodiadau diwygio yn esbonio mewn brawddegau byr a syml:  
   - pa ddata a newidiwyd   
   - pam bod y data wedi cael ei newid   
5. Adolygu bod y diweddariadau’n gywir a chadarnhau’r diweddariad.

## Metadata

I ddiweddaru unrhyw fetadata, cliciwch ar yr adran berthnasol o’ch rhestr dasgau ar gyfer eich set ddata.  

Os bydd set ddata wedi stopio cael ei diweddaru’n rheolaidd, bydd angen i chi bennu mai’r ateb i’r cwestiwn ‘A fydd y set ddata hon yn cael ei diweddaru’n rheolaidd?’ yw ‘Na’.

## Cyhoeddi 

### Pryd y dylid cyhoeddi’r set ddata 

Nodwch y dyddiad a’r amser y dylid cyhoeddi’r set ddata a ddiweddarwyd.  Yr amser cyhoeddi diofyn yw 9:30am;  dim ond os bydd gwir angen nodi amser gwahanol y dylid newid hwn.

### Cyfieithiadau 

Os byddwch yn newid unrhyw rai o’r meysydd testun, bydd angen i chi ddarparu cyfieithiadau wedi’u diweddaru.  Bydd angen i chi ddarparu cyfieithiadau os byddwch yn nodi unrhyw nodiadau diwygio hefyd.

Dylech ddilyn yr un proses ag y byddwch yn ei dilyn er mwyn [cyfieithu set ddata newydd](Using-SW3---Creating-a-new-dataset#guidance-cyfieithiadau).  Yr unig wahaniaeth yw y bydd y CSV a gaiff ei allgludo yn cynnwys colofnau ar gyfer:

- enw maes testun   
- testun blaenorol (Saesneg) (heb fod yn berthnasol ar gyfer nodiadau diwygio)  
- testun blaenorol (Cymraeg) (heb fod yn berthnasol ar gyfer nodiadau diwygio)  
- testun newydd (Saesneg)   
- testun newydd (Cymraeg)

Caiff colofnau ‘testun blaenorol’ eu llenwi gyda’r cofnodion dwyieithog a gyhoeddwyd yn fwyaf diweddar ar gyfer y meysydd hyn.  Bydd hyn yn cynorthwyo cyfieithwyr i nodi’r testun newydd yn yr iaith y cyfieithwyd iddi.  Ni fydd yn rhaid iddynt gyfieithu popeth o’r newydd os mai mân newidiadau a wnaethpwyd i’r testun yn unig.